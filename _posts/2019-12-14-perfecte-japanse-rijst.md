---
date: 2019-12-14
title: Perfecte Japanse Rijst
categories:
  - Hoofdgerechten
featured_image: japanse-rijst.jpg
recipe:
  servings: 2 à 3 porties
  prep: 30 minuten
  cook: 30 minuten
  ingredients_markdown: |-
    **Rijst**

    * 500 g Japanse rijst
    * 625 ml water

    **Sushi dressing**

    * 4 el azijn (rijstwijnazijn, appelazijn, etc.)
    * 1 el kristalsuiker
    * 1/2 el mirin, sake of droge sherry
    * 1/2 ts zout

  directions_markdown: |-
    **Basisrijst**
    
    1. Was de rijst drie keer met de handen en een zeef in een kom water.
    2. Laat de rijst voor de laatste keer uitlekken en laat hem staan (bij voorkeur 30 minuten).
    3. Doe de rijst in een pan met het afgemeten water en laat het minstens 30 minuten weken, maar niet langer dan 8 uur.
    4. Zet de pan op hoog vuur en laat hem een minuut koken. Je kunt roeren om de warmte te verspreiden.
    5. Laat de pan op matig vuur koken totdat het water het oppervlak van de rijst heeft bereikt. Dat kan een paar minuten duren.
    6. Laat de pan nog 10 minuten koken op een laag vuur. Niet spieken onder de deksel! Het is oké als er wat rijst aan de bodem blijft plakken.
    7. Haal de pan van het vuur en dek hem af met een schone theedoek gedurende 10-15 minuten, zodat het overtollige vocht verdwijnt. Heel belangrijk.
    8. Breng de rijst voorzichtig over in een kom met een plastic of houten lepel en bedek het weer met een theedoek. Laat aangekoekte rijst aan de bodem zitten.
    9. Gebruik of ga door met het maken van sushi-rijst.

    **Sushirijst**

    1. Meng de ingrediënten voor de dressing in een magnetronbestendige schaal.
    2. Verwarm kort en roer om de suiker en het zout op te lossen.
    3. Meng de dressing onder voorzichtig roeren door de hete rijst.
    4. Gebruik de rijst terwijl deze nog warm is.
---

In Japan wordt rijst gezien als het belangrijkste ingrediënt van de maaltijd. Al het andere — vis, vlees of groenten — is slechts een aanvulling op de rijst. Hetzelfde geldt voor sushi. De rijst wordt beschouwd als het belangrijkste onderdeel. Dit is mijn go-to recept voor het fundamentele ingrediënt van de Japanse keuken.

Dit recept is grotendeels afkomstig van [Just Hungry](https://justhungry.com/japanese-basics-plain-rice-sushi-rice). Ik heb de ingrediënten en stappen vertaald en vereenvoudigd. De verhouding die ze handhaven is 1:1,25 rijst per water. Dit komt neer op 625 ml water per 500 gram ongekookte Japanse rijst. Met het water bedoel ik wat je in stap 3 toevoegt.