---
date: 2021-04-30
title: Rodelinzencurry
categories:
  - Hoofdgerechten
featured_image: linzen.jpg
recipe:
  servings: 4 porties
  prep: 15 minuten
  cook: 30 minuten
  ingredients_markdown: |-

    * 2 el olie
    * 1 grote gele ui, in blokjes gesneden
    * 2 wortelen, in blokjes gesneden
    * 4 teentjes knoflook, fijngehakt
    * 1 stukje verse gember van 2 cm, geraspt of fijngehakt
    * 1 Thaise peper (rawit), gesneden
    * 1 tl kurkuma
    * 1 el kerriepoeder
    * 1 tl komijn
    * 1 tl garam masala
    * 1/2 tl koriander
    * 1/2 tl cayennepeper
    * 1 1/2 tl zout
    * 1/2 tl zwarte peper
    * 400 ml water
    * 250 g rode linzen, gespoeld
    * 1 blik van 400 ml volle kokosmelk
    * 3 eetlepels pindakaas
    * 4 verse tomaten (of een blik tomaten van 400 g), fijngesneden
    * 1 citroen of wat geconcentreerd citroensap
    * Een handjevol verse koriander, grof gehakt
    * Basmati rijst, gekookt
    * Naan of roti


  directions_markdown: |-
    
    1. Fruit de ui in een pan met olie en voeg na een paar minuten ook de wortelen toe. Kook, af en toe roerend, tot de uien zacht zijn geworden, ongeveer 5 minuten.
    2. Voeg de knoflook, gember en pepertjes toe. Bak een paar minuten mee.
    3. Verhit de rest van de kruiden in een klein pannetje en rooster een paar minuten om de smaken goed vrij te laten komen. Voeg vervolgens toe aan de pan.
    4. Giet het water bij de pan en meng het geheel. Voeg de rode linzen, de kokosmelk, de pindakaas en de gehakte tomaten toe en roer alles opnieuw goed door elkaar.
    5. Zet het vuur laag en dek de pan af met een deksel. Laat 20 tot 25 minuten sudderen, of tot de linzen door en door gaar zijn en grotendeels zacht zijn geworden.
    6. Voeg het citroensap en (een deel van) de koriander toe. Laat wat koriander over voor het serveren.
    7. Serveer de curry met witte basmatirijst en/of met naanbrood of roti. Ook lekker met een toefje yoghurt!

---

De meeste Indiase gerechten starten met gefruite ui, groene pepertjes, knoflook en gember. Ik gebruik bij dit recept een Thais pepertje omdat die in Nederland goed te verkrijgen zijn, en voldoende pit hebben.

Je kunt dit recept ook in een pressure cooker bereiden. Neem dan een kooktijd van 10 minuten op hoge druk bij stap 5.
