---
date: 2019-05-26
title: Gebakken Tofu
categories:
  - Vleesvervangers
featured_image: tofu-en-kruiden.jpg
recipe:
  servings: 3 porties
  prep: 15 minuten
  cook: 10 minuten
  ingredients_markdown: |-

    - 500 g tofu
    - 2 el maïzena
    - 2 tl paprikapoeder
    - 1 tl chilipoeder
    - 1 tl kurkuma
    - 1 tl zout
    - 1/2 tl zwarte peper
    - plantaardige olie

  directions_markdown: |-

    1. Haal de tofu uit de verpakking en pers het vocht eruit. Dit kan bijvoorbeeld met een tofupers of gehalveerd tussen twee snijplanken met wat extra gewicht voor 10 à 20 minuten.
    2. Dep de tofu droog en snijd tot langwerpige stukken van niet meer dan 1 cm dik.
    3. Meng de kruiden en voeg samen met de tofu toe aan een grote gripzak. Sluit de gripzak en gooi een paar keer voorzichtig om zodat elk stuk bedekt is.
    4. Laat een ruime hoeveelheid olie in een grote koekenpan goed heet worden en frituur de tofu een paar minuten per kant.
    5. Haal de tofu uit de pan en laat uitlekken met een zeef of verspreid over een paar vellen keukenpapier.
    6. Serveer samen met een gerecht of eet als snack met een beetje sojasaus en wat lente-ui.

---

Tofu is enorm veelzijdig. Al in 1782 werd tijdens de Edo-periode een Japans receptenboek gepubliceerd waar wel 100 recepten voor het bereiden van tofu in werden beschreven. [Agedashi dōfu](https://en.wikipedia.org/wiki/Agedashi_d%C5%8Dfu) (揚げ出し豆腐, of _licht gefrituurde tofu_) was een van de vertegenwoordigde recepten. Dit is een eenvoudige versie daarvan, bedoeld om zo uit de mouw te schudden.

![Tofu in zak]({{ site.baseurl }}{{ "/assets/posts/gebakken-tofu/tofu-in-zak.jpg" | relative_url }})

Het is mogelijk om de kruiden te mengen in een schaal, maar het meeste gemak haal je uit het gebruik van een gripzak.

![Tofu bedekt met kruiden]({{ site.baseurl }}{{ "/assets/posts/gebakken-tofu/tofu-bedekt-met-kruiden.jpg" | relative_url }})

Door de maïzena krijgt de tofu tijdens het frituren een korstje waar alle smaken in blijven zitten.
