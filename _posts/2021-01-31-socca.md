---
date: 2021-01-31
title: Socca
categories:
  - Ontbijtjes
featured_image: socca.jpg
recipe:
  servings: 2 porties
  prep: 1 uur
  cook: 30 minuten
  ingredients_markdown: |-
    * Een gietijzeren koekenpan van 30 cm
    * 500 ml lauwwarm water
    * 170 g kikkererwtenmeel
    * 1 tl zout
    * 5 el olijfolie (3 el voor het beslag en 2 el voor in de pan)
    * Versgemalen zwarte peper en zout naar smaak
  
  directions_markdown: |-
    
    1. Meng met een garde in een schaal het meel door het water.
    2. Bedek de schaal met een bord en laat een half uur tot 2 uur staan.
    3. Schep het schuim van het beslag en voeg het zout en de olijfolie toe.
    4. Verwarm de oven voor op zijn hoogste stand. 260 °C is ideaal.
    5. Verhit de gietijzeren pan op hoog vuur met de olijfolie.
    6. Giet zodra de olijfolie begint te roken het beslag in de pan en plaats deze onmiddelijk in de oven.
    7. Bak in de oven voor 20-25 minuten. Let op dat de randen niet verbranden.
    8. Haal de pan voorzichtig uit de oven en wrik de pannenkoek van de bodem met een spatel.
    9. Verplaats de pannenkoek naar een houten plank met bakpapier en snijd deze in 6 stukken met een pizzasnijder.
    10. Bestrooi met wat versgemalen peper en zout en eet op voordat het afkoelt.

---

Socca, ook wel bekend als farinata in Italië, is een hartige pannenkoek gemaakt van kikkererwtenmeel. Socca is onder meer te vinden op straat in de Franse stad Nice. Daar maken ze het in grote hoeveelheden vers uit een grote steenoven. Na veel proberen en teleurstellingen om het thuis met een normale koekenpan te nabootsen ben ik geslaagd door een gietijzeren pan te gebruiken. Deze kan vooraf worden verhit, behoudt zijn warmte bij het inschenken van het beslag en kan ten slotte nog in de oven.

Het is belangrijk voor dit recept dat de oven heet genoeg is. Zo blijft de binnenkant van de pannenkoek zacht, en wordt de buitenkant hard. Als je pan kleiner is, gebruik dan in verhouding minder beslag. De dikte van de pannenkoek moet namelijk neerkomen op ongeveer 8 mm. Als je alles goed doet zou de binnenkant een zachte en geen droge structuur moeten krijgen. Het is te vergelijken met gesmolten kaas in een tosti.

De hete gietijzeren pan is ook essentiëel. Die zorgt er namelijk voor dat de onderkant van de pannenkoek goed gaart. Wees heel voorzichtig met dit recept. De pan komt namelijk loeiheet uit de oven. Gebruik écht een goede ovenwant, of combineer het met een hittebestendige handvathouder.

De socca wordt geserveerd op bakpapier zodat de onderkant knapperig blijft en niet zompig. Bakpapier laat je eten namelijk een beetje ademen.

Er zijn recepten die beweren dat het wegnemen van het schuim belangijk is. Voor mij is het vanzelfsprekend om deze eraf te scheppen, maar ik geloof niet dat het onzuiverheden zou weghalen, of beter voor je darmen zou zijn.