---
date: 2021-01-31
title: Farinata
categories:
  - Ontbijtjes
featured_image: farinata.jpg
recipe:
  servings: 2 porties
  prep: 1 uur
  cook: 30 minuten
  ingredients_markdown: |-
    * Een gietijzeren koekenpan van 30 cm
    * 500 ml lauwwarm water
    * 170 g kikkererwtenmeel
    * 3/4 tl zout
    * 5 el olijfolie (3 el voor het beslag en 2 el voor in de pan)
    * Versgemalen zwarte peper en zout naar smaak
  
  directions_markdown: |-
    
    1. Meng met een garde in een schaal eerst de helft van het water door het meel.
    2. Voeg de rest van het water toe en laat minstens een uur staan.
    3. Verwarm de oven voor op zijn hoogste stand. 260 °C is ideaal.
    4. Voeg het zout en de olijfolie toe aan het beslag.
    5. Verhit de gietijzeren pan op hoog vuur met de resterende olijfolie.
    6. Giet zodra de olijfolie begint te roken het beslag in de pan en verplaats deze onmiddelijk naar de hoogste plek in de oven.
    7. Bak in de oven voor ongeveer 22 minuten. Het is niet erg als het beslag aan de zijkanten van de pan verbrandt.
    8. Let op! De pan is mega heet, dus gebruik zeer hittebestendige aanvatters of laat de pan het met de open oven even staan wanneer je de pan eruit haalt.
    9. Wrik de pannenkoek los van de bodem met een spatel. Dit hoort heel makkelijk te gaan.
    10. Snijd de pannenkoek in de pan in 6 stukken met een pizzasnijder.
    11. Bestrooi met wat versgemalen peper en zout en eet op voordat het afkoelt.

---

Farinata is een hartige pannenkoek gemaakt van kikkererwtenmeel. Wij hebben ze voor het eerst gegeten op straat in de Franse stad Nice (daar noemen ze het socca). Ze maken het in grote hoeveelheden vers uit een grote steenoven en verdelen het in stukken vanuit een grote schaal. Na veel proberen en teleurstellingen om het thuis met een normale koekenpan te nabootsen ben ik geslaagd door een gietijzeren pan te gebruiken. Deze kan vooraf worden verhit, behoudt zijn warmte bij het inschenken van het beslag en kan ten slotte nog in de oven.

Het is belangrijk voor dit recept dat de oven heet genoeg is. Zo blijft de binnenkant van de pannenkoek zacht, en wordt de buitenkant hard. Als je pan kleiner is, gebruik dan in verhouding minder beslag. De dikte van de pannenkoek moet namelijk neerkomen op ongeveer 8 mm. Als je alles goed doet zou de binnenkant een zachte en geen droge structuur moeten krijgen. Het is te vergelijken met gesmolten kaas in een tosti.

De hete gietijzeren pan is ook essentiëel. Die zorgt er namelijk voor dat de onderkant van de pannenkoek goed gaart. Wees heel voorzichtig met dit recept. De pan komt namelijk loeiheet uit de oven. Gebruik écht een goede ovenwant, of combineer het met een hittebestendige handvathouder.

Ik laat de farinata het liefst in de hete pan liggen omdat het anders gaat stomen aan de onderkant.

Er zijn recepten die beweren dat het wegnemen van het schuim belangijk is. Mijn farinata's smaken precies hetzelfde met en ik geloof niet dat het beter voor je darmen zou zijn.