---
date: 2019-07-08
title: Sambal Goreng Boontjes
categories:
  - Hoofdgerechten
featured_image: sambal-goreng-boontjes.jpg
recipe:
  servings: 2 porties
  prep: 5 minuten
  cook: 25 minuten
  ingredients_markdown: |-
    - 2 sjalotjes
    - 2 tenen knoflook
    - 2 stukjes verse gember
    - 2 tl laos
    - 1 el sambal oelek
    - 400 ml kokosmelk light
    - 400 gram (verse) sperziebonen
    - 1 el bruine suiker
    - 2 blaadjes Indische laurier (daun salam)
    - 2 kafferlimoen blaadjes (djeroek poeroet)
    - 1 tl limoensap

  directions_markdown: |-

    1. Maak de sperziebonen schoon als dat nodig is.
    2. Verhit wat olie in een wokpan en fruit de ui op hoge temperatuur.
    3. Voeg stapsgewijs de knoflook, gember, laos en sambal toe en bak een paar minuten mee.
    4. Voeg de rest van de ingrediënten toe aan de pan en laat het geheel 15-20 minuten koken. Gebruik een deksel als je het niet wil laten indikken.
    5. Breng op smaak en pik de limoenblaadjes eruit.

---

Sambal goreng staat voor een gerecht dat begint met sjalotten en sambal met zout, kort geroerbakt in olie. Het betekent letterlijk _gebakken sambal_. Door andere ingrediënten toe te voegen zoals boontjes of tempeh kom je uit op een heerlijk gerecht voor over de rijst.

Sperziebonen (buncis in het Maleis) zijn het lekkerst als je ze vers eet. Verwijder de steelaanzet en let op de kooktijd. Die kan verschillen. Je kunt ze natuurlijk ook voorgesneden kopen, dan heb je het gerecht zo op tafel.

Als je dikkere kokoscrème in huis hebt kun je het recept ook aanlengen met water. Serveer over rijst en bedek met iets hartigs zoals nootjes, plantaardige kipstukjes of [gebakken tempeh]({{ site.baseurl }}/bijgerecht/2019/03/31/indische-tempeh-marinade/).
