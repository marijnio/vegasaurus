---
date: 2019-04-26
title: Iraanse Pilaf met Flespompoen
categories:
  - Hoofdgerechten
featured_image: iraanse-pilaf.jpg
recipe:
  servings: 2 à 3 porties
  prep: 10 minuten
  cook: 50 minuten
  ingredients_markdown: |-
    * 1 flespompoen, in blokjes
    * 1 grote sjalot, versnipperd
    * 200 g ongekookte basmatirijst
    * 1/2 tl kaneel
    * 1/2 tl komijn
    * 1/4 tl kardemom
    * 1 laurierblad
    * 400 ml warm water
    * 5 à 10 stampers saffraan
    * 1/2 bouillonblokje
    * 70 g gesneden amandelen
    * 70 g gepelde pistachenoten
    * 70 g kop gedroogde cranberries
    * 70 g gehakte dadels
    * 70 g granaatappelzaadjes
    * 1 sinaasappel, in blokjes
    * 1 el bruine suiker
    * zout en peper naar smaak
    * olijfolie
  directions_markdown: |-
    1. Verwarm de oven voor op 180°C. Bestrijk de blokjes flespompoen met olijfolie. Leg op een bakplaat en bak in de oven voor ongeveer een half uurtje tot ze bruin worden.
    2. Voeg de saffraan toe aan het warme water met het bouillonblokje en laat even staan.
    3. Fruit de sjalot met olie in de pan voor de rijst. Voeg vervolgens de rijst, kaneel, komijn en kardemom toe. Rooster even zodat de specerijen gaan geuren en de rijst glazig wordt.
    4. Voeg de bouillon en de laurier toe en breng al roerend aan de kook. Verlaag het vuur en dek af tot al het vocht is geabsorbeerd, ongeveer 20 minuten.
    5. Verhit een grote wok met wat olie. Bak de cranberries en de dadels nog even mee met de flespompoen en de suiker voor wat extra karamellisering.
    6. Voeg de rijst toe aan de wok en roer met de resterende noten en fruit. Verwijder het laurierblad en breng op smaak met zout en peper.
---
Alle pompoenen komen van nature voor op het westelijk halfrond, uit het noorden van Argentinië in de buurt van de Andes. Ten tijde van de Spaanse invasie werd het in dergelijke gebieden gevonden en is sindsdien de hele wereld over gegaan. In Iran maken ze van de boterige flespompoen een hele feestelijke, fruitige maaltijd van.

Je kunt de rijst ook deels of in zijn geheel vervangen met quinoa. Let goed op de kooktijd. Het is niet erg als de onderkant wat aankoekt. Dat is zelfs een [specialiteit](https://en.wikipedia.org/wiki/Scorched_rice) in de Iraanse keuken! Zorg er wel voor dat het niet verbrand of te smeuïg wordt.
