---
date: 2019-05-18
title: Vegetarische Chili
categories:
  - Hoofdgerechten
featured_image: bonen-met-kruiden.jpg
recipe:
  servings: 3 porties
  prep: 15 minuten
  cook: 30 minuten
  ingredients_markdown: |-

    - 2 blikken tomatenblokjes à 400 g
    - 2 blikjes tomatenpuree à 70 g
    - 2 blikjes bonen à 400 g
    - 1 blik kikkererwten à 400 g
    - 1 blik maïs à 400 g
    - 2 uien, gesnipperd
    - 2 tenen knoflook, gesneden

    **Kruiden**

    - 1 el komijnzaad
    - 1 tl gerookte paprikapoeder
    - 1/2 tl gebarste peperkorrels
    - 1/2 tl chilipoeder
    - 1/4 tl kaneel
    - 1/4 tl zout

    **Toppings**

    - Verse koriander
    - Jalapeño
    - Pompoenpitten

    **Bodem (optioneel)**

    - Gekookte rijst
    - Guacamole
    - Tortilla chips

  directions_markdown: |-

    1. Fruit de ui en bak later de knoflook even mee.
    2. Voeg de kruiden toe en verhit nog even zodat de smaken vrijkomen.
    3. Voeg de inhoud van alle tomatenblikjes toe en laat even opstaan.
    4. Spoel de bonen en kikkererwten af in een vergiet en voeg ook toe.
    5. Laat opstaan voor een kwartier tot een paar uur. Voeg water toe als de chili opdroogt.
    6. Voeg de maïs pas toe aan de chili in het laatste kwartier.

---

Er is geen gerecht op de wereld waar bonen zich zó thuis voelen als in het bekende stoofpotje uit Texas. Deze vegetarische versie heeft net wat meer ervan in huis en je kunt er lekker je eigen draai aan geven.

Varieer met kidneybonen, witte bonen, black eyed bonen, lima bonen, of gebruik een blik linzen. Je kan er ook vegetarisch kruimgehakt bij doen voor de bekende versie.

Chili kun je uren op laten staan, maar in principe kun je het gelijk eten. Laat het in elk geval een kwartier pruttelen zodat de kruiden goed kunnen intrekken.

In dit recept wordt chilipoeder gebruikt. Chilipoeder is makkelijk, trekt snel in, en is goedkoop te verkrijgen bij de toko. Natuurlijk kun je verse rode peper gebruiken, of je favoriete hete saus. Onze favoriet is chipotle peper in adobo saus.