---
date: 2021-03-01
title: Mujaddara
categories:
  - Hoofdgerechten
featured_image: mujaddara.jpg
recipe:
  servings: 4 porties
  prep: 15 minuten
  cook: 45 minuten
  ingredients_markdown: |-
    **Gebakken ui**

    * 700 g uien
    * 1/2 tl zout
    * 2 el kikkererwtenmeel (gewoon meel werkt ook)
    * olie geschikt voor frituren

    **Rijst met linzen**

    * 250 g droge basmati rijst
    * 250 g bruine of groene linzen
    * 1 tl hele komijnzaad
    * 1 tl hele korianderzaad
    * 1 tl gebroken zwarte peperkorrels
    * 1 kaneelstokje (of 1 tl gemalen)
    * 1 el plantaardige olie
    * 1/2 tl zout

    **Garnering**

    * 250 ml plantaardige kwark of yoghurt met gehakte munt of koriander
    * 1/2 citroen in schijven

  directions_markdown: |-

    1. Was de rijst een paar keer en zet apart.
    2. Was de linzen en kook in ruim water met wat zout tot ze zacht zijn (ongeveer 15 minuten).
    3. Giet de linzen af en bewaar het kookvocht.
    4. Pel en snijd de uien in halve ringen. Bestrooi met wat zout en het meel en gooi het een beetje om.
    5. Frituur de uien (in batches) in een pan met ruim hete olie tot ze mooi bruin zijn. Let op dat je ze niet verbrandt. Laat uitlekken op wat keukenpapier.
    6. Verhit de kruiden voor een minuut in een ruime, hete pan (waar straks de rijst en linzen bij kunnen). Bewaar het kaneelstokje.
    7. Voeg de rijst met de olie toe en roer tot de korrels een beetje glazig worden.
    8. Voeg de linzen toe met 350 ml van het kookvocht en het zout. Voeg ook het kaneelstokje toe als je die hebt. Breng aan de kook en laat 10 minuten rustig stomen onder een deksel.
    1.  Haal de pan van het vuur en vervang de deksel met een theedoek. Laat het zo 10 minuten rusten.
    2.  Roer de helft van de gebakken uien door de pan en verwijder het kaneelstokje.
    3.  Garneer het rijstgerecht als een hoop op een groot bord met de yoghurt en citroen ernaast. Bedek de hoop met de rest van de uien.


---

Dit warme, hartige gerecht uit het Midden-Oosten zal je absoluut verbazen. We zijn dol op mujaddara en hebben er vaak zin in. Het is niet alleen heerlijk, het is ook heel gemakkelijk te maken en het is goed voor de portemonnee.

Ik kan iedereen (vegetarisch of niet) absoluut aanbevelen om dit gerecht een keer uit te proberen. Sterker nog, in de Arabische landen heerst een gezegde dat ieder mens met honger zijn ziel zou verkopen voor een bord mujadarra. Dat zegt wat!

Ik gebruik in dit recept hele kruiden voor de smaak, maar je kunt deze zonder problemen vervangen door de gemalen vorm.
