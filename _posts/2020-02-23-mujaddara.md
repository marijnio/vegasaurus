---
date: 2021-03-01
title: Mujaddara
categories:
  - Hoofdgerechten
featured_image: mujaddara.jpg
recipe:
  servings: 4 porties
  prep: 15 minuten
  cook: 45 minuten
  ingredients_markdown: |-
    **Gebakken ui**

    * 500 g uien
    * 1/2 tl zout
    * 2 el kikkererwtenmeel (gewoon meel werkt ook)
    * olie geschikt voor frituren

    **Rijst met linzen**

    * 250 g droge basmati rijst
    * 250 g bruine of groene linzen
    * 1 tl hele komijnzaad
    * 1 tl hele korianderzaad
    * 1/2 tl zwarte peper
    * 1/2 tl kurkuma
    * 1/2 tl piment
    * 2 el plantaardige olie
    * 1 kaneelstokje (of 1 tl gemalen)
    * 1/2 tl zout
    * 1 tl suiker

    **Garnering**
    
    * 1/2 citroen in schijven
    * Munt of koriander

    **Saus**

    * 250 ml plantaardige kwark of yoghurt
    * 1/2 komkommer in schijfjes
    * 1/2 gesnipperde rode ui
    * Wat citroensap
    * Een beetje koriander

  directions_markdown: |-

    1. Was de rijst een paar keer en zet apart.
    2. Spoel de linzen en kook in ruim water met wat zout tot ze zacht zijn (ongeveer 15 minuten). Als ze klaar zijn, giet ze dan af maar bewaar wat kookvocht (375 ml).
    3. Pel en snijd de uien in halve ringen. Bestrooi met het zout en het meel en gooi het een beetje om.
    4. Frituur de uien in een pan met ruim hete olie tot ze mooi bruin zijn. Bij voorkeur in batches als je geen grote frituurpan hebt. Let op dat je ze niet verbrandt. Laat uitlekken op een rooster of op keukenpapier.
    5. Rooster de kruiden in een grote pan waar straks de rijst en linzen bij kunnen.
    6. Voeg de rijst met de olie toe en roer tot de korrels een beetje glazig worden.
    7. Voeg de linzen toe met het linzenwater, het zout, het suiker en het kaneelstokje als je die gebruikt. Breng aan de kook en laat 10 minuten onder een deksel stomen.
    8.  Haal de pan van het vuur en laat 10 minuten bedekt met een theedoek rusten.
    9.  Roer de helft van de gebakken uien voorzichtig door de pan en verwijder het kaneelstokje.
    10. Garneer het rijstgerecht als een berg op een groot bord met de yoghurt en citroen ernaast. Bedek met de rest van de uien.

---

Dit warme, hartige gerecht uit het Midden-Oosten zal je absoluut verbazen. We zijn dol op mujaddara en hebben er vaak zin in. Het is niet alleen heerlijk, het is ook heel gemakkelijk te maken en het is goed voor de portemonnee.

Ik kan iedereen (vegetarisch of niet) absoluut aanbevelen om dit gerecht een keer uit te proberen. Sterker nog, in de Arabische landen heerst een gezegde dat ieder mens met honger zijn ziel zou verkopen voor een bord mujadarra. Dat zegt wat!

Ik gebruik in dit recept hele kruiden voor de smaak, maar je kunt deze zonder problemen vervangen door de gemalen vorm.
